民國三十八年九月三十日，次日人民共和元年十月一日。
==
人民共和七十一年（西曆2019年）
==
【經】
五月，原諒寶作。
〖傳〗
原諒寶，電腦程式也，碼員「將記憶深埋」作之。
中國通脫，淫、姘、鬻色者日眾，而營利猶多，世不之異。
鄙語：「既樂，尋質直人嫁之可矣。」而碼工其選也，遽呼之「接盤俠」。
聞者怒，不敢言。
人民共和七十年，「將」氏糾股於網路，自云將製一器，檢人既往，以抵風塵。
越明年，原諒寶成，攝數據百萬億字節，盡網站十數所，女子可十萬人。
蓋「原諒」訓「恕」，亦本戲語，有綠巾男「宜哉恕之」之典。
至其工畢，女界震動，爭訟不已。
作者自解曰：「應用尚未公表。或謂違律，則唯使自檢者用之。不以牟利，但衛質直耳。」
人或病其不平，籲更造考男之具；或謂格致日新，民羣將變，其勢殆無以易。
五月三十日，作者稱「原諒寶」非正名，亦不讎女，翌日且直播申述。
三十一日，忽易名「把自己關房間裡反省的書生」，謂「事僨矣，將刪棄，願以電郵受訪」云，後改回，網誌則清矣。
書曰“作”，譏之也。所譏者何？慢也。子曰：“道不遠人”，曰：“君子以人治人，改而止。”
〖注〗
春秋貴正己、貴變，原諒寶出，則民風遷善之路絕，斯不仁矣。
〖疏〗
「宜哉恕之」，典出網語，通曰「當然是選擇原諒她」。
中國唐以前，男子青巾裹頭者，以示罪賤。
至於元、明，律令娼家男子著巾。
其後，凡妻有淫行者，人稱「綠巾」「綠帽」「被綠」。
於是，網絡有表情圖作，冠青冠者言「宜哉恕之」。
蓋謠俗通脫，用欺質直，使無掛礙，安以樂懷者也。
洛天依有同名曲，導演圖拉古攝同名影戲。
人民共和六十九年，蘋果產赤色手機，華為乃作青色。
網民戲仿其招，綠蘋果機，注「宜哉恕之」。
又多呼青曰「原諒色」「青青草原」，一曰「寶強綠」，以寶強優人，其妻亦外淫也。
七十一年，碼員有編程檢女子既往者，或字之曰「原諒寶」，然非正名。
